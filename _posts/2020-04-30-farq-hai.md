---
date: '2020-04-30'
draft: false
tags:
- Hindi Poem
- Poem
title: FARQ Hai
---
फ़र्क\
  \
तुझमें और मुझमें फ़र्क़ है\
वही भेद जो है\
गाँव और शहर में\
मकान और घर में, \
ताजे और थैली के दूध में \
गद्दे और मंजे के सूत में, \
पार्क की हरियाली और खेत में \
समुद्र तट और धोरों की रेत में, \
ऐ सी रूम की छत और खुले आकाश में \
सी एफ एल की लाइट और सूर्य के प्रकाश में, \
पी डी ऍफ़ डॉक्यूमेंट और किताब में\
अंग्रेजी वाइन और हथकढी शराब में, \
फेसबुक फ्रेंड और बचपन के साथी में \
सेल्फी स्टिक और बाँस की लाठी में,\
एल पी जी गैस और चूल्हे की लकड़ी में \
सोनम बाजवा के डॉगी व काली कुतङी में, \
जिम और जमीनदारे में, \
हल और हजारे में। \
  \
और ये फर्क तब तक रहेगा जब तक \
गाँवों में बिजली जाती रहेगी \
कलम की स्याही आती रहेगी\
सरपंच न्यायाधीश बनते रहेंगे\
खानादबोश नेता चुनते रहेंगे। \
  \
ये फर्क़ उस दिन खत्म होगा जब \
अमीर घर में गरीब का हो आदर  \
दाम और भाव हो जाये बराबर \
कर्ज माफ़ी का वादा हो जाये पूरा\
नेता को सताए जनता का डर।\
  \
~Shyam Sunder \
  \
  \
Inpired from #pash\
#avtaar\_singh\_sandhu